122

sentire praemonstrare plenus spei bonae atque animi, dum amplior ma·
teria aut firmiorem reddat opinionem aut meliorem suppeditet. civis
Bantinus incensus lamalz'r: ea lex cum indicta est, dudum in populi ro·
mani potestatem Bantini venerant, Romanos legem dedisse honorum ac
magistratuum tituli, quin etiam ipsa litteratura prodit: incensus civis ve·
num datur, hoc Romae iuris fuit nec potuere socii tractari clementius,
posueram id equidem, probavit aut nemo aut unus. inventum est novum
plumbum Capuae, lamalir homo si raptum non reddit Cereri et dis in·
feris, ita Vibia Paquium devovet idque verbum mirifice concinit cum
graeca devoventium formula ἐὰν μὴ ἀποδῷ ἀναβαίη πεπρημέγος παρὰ
Δήμητρα, cum Romanorum lege sanciendum, cuius caput sacrum esset,
ut familia eius ad aedem Cereris venum iret. iam expecto ut aut acci·
piant ceteri hanc interpretationem aut ostendant quid aliud et legis la·
tor imperare et dirarum auctor imprecari potuerit. Pompeiani quaede-
aedibus aut viis publice factis memoriae mandarunt, stultus sit meher-
cule qui interpretari velit neque inspicere aut cognoscere res factas ipses
quas ignis et vetustas non penitus consumpsit. lrz'z'bom quid Osci vo·
earint, declaratur exemplo aedilicii quod eonomine inscripsere, pecu·
niam qua ea domus facta est cum legatam fuisse verer'z'ai Pompeianae
audiamuS, sequitur si vereiiam deliniturus es, ut quibus usibus domus
adcommodata fuerit discas ab antiquariis: palaestram hi dicunt, ergo
vereiia civitatis ea pars fuit cui aut necessaria esset aut saltem apta
palaestra, videtur fuisse virilis coetus sive militarem aetatem ingressa iu·
ventus. hac via et ratione Italicarum dialectorum reliquias ego tractan-
das censeo, ut grammaticae subtilitati sucus admisceatur philologiae, bac
et multa quae priores interpretes parum recte commenti erant removisse
mihi videor et ipse non nulla invenisse quibus posteriores fruentur. neve
putida iactatione haec dicta arbitremini, refutanda mihi erat iniusta ho·
minis laudatissimi reprehensio nostrae operae eventa quasi nullo funda·
mento constituta idcirco despicientis, quod qua ego via utor banc ipse
fere ignorat aliunde profectus aliorsum tendens, aut si novit tamen cal·
care eam gravatur. errasse me haud semel aut saepenumero non dis·
simulo, nam et homo sum et mediocriter eruditus verum dumos sil·
vestres nemo perreptat sine flexu, uec prodest pervasuro obganniens
quisquam aut de transverso obstrigillans sed ille qui ducere ipse potest
conterendo sentes et levando spinas. sed haec hactenus. iam sequatur
tabula lguvina quam numeramus alteram, qua principalibus ac praeci·
puis sacris montis et populi lustrationi, alia adiunguntur quorum aut
publica illa ipsa occasionem datura sint aut aliae certi temporis feriae
privatae et gentiliciae.

 

